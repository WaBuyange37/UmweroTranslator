Mu kivugo umuntu ni we wirata ubutwari yakoze, icyo cyivugo kibaba ari naho bitandukanira
 n'ibindi byivugo bisingiza. Iyo byabagako ko uvuga cy'undi wagombaga ku kivuga muri 
 ngenga ya gatatu.
Ibyivugo byari ibyo kurata ubutwari mdetse no kumara abandi bantu ubwoba.

Umuntu yashoboraga kwivugira ku murambo(intumbi) w'umuntu amatsinze mu rugamba, 
akavugira mu bitaramo, mu myiyereko y'intore no mu birori. Biragoye kumenya igihe 
inganzo y'ibyivugo yaba yaratangiriye mu Rwanda; gusa imaze igihe kirekire kuko bivugwa 
ko nambere y'ingoma ya Ruganzu Ndori, ibyivugo byariho.

Uwivuga arata ubutwari bwe ndetse agasingiza n'intwari ze. Mu butwari yirata 
harimo IBIGWI n' IBIRINDIRO. Ubusanzwe IKIGWI naho umuntu yiciye umwanzi. 
Mu bigwi intwari ivugamo amazina y'abanzi yatsinze mu rugamba n'aho yabatsinze 
naho ibirindiro ni ibikorwa by'akataraboneka uwivuga aba yaragaragarije ku rugamba: 
nko kwimana bagenzi be, kubagarukira, gutahana iminyago, 
kwambikwa impeta z'ubutwari n'ibindi.[1]
